<h1 style="color:lightpink; font-size:30px">guida siti</h1>
<p>ciao! questa è una breve guida a molti dei siti universitari (sns o unipi) che utilizzerete durante il vostro percorso. ###inserire discussione tierlist/valutazione/altro### </p>
<h1 style="color:royalblue; font-size:20px">siti sns</h1>
<p>il primo dei siti che utilizzerete è <a href="https://www.sns.it/it">www.sns.it</a>, il sito ufficiale della sns. qui si trovano le notizie della scuola, l'offerta didattica e alcune informazioni generali pubbliche. si naviga abbastanza agevolmente e la grafica è curata (del resto <a href="https://www.sns.it/it/guida/piano-di-comunicazione#ruolocomunicazione">la comunicazione</a> è fondamentale per
<a href="https://www.sns.it/it/guida/identita-visiva#palettecolori">la scuola</a>). significativa la presenza del <a href="https://https://www.sns.it/it/es-ricerca-persone">cercapersone sns</a>: eccellente per collegare <a href="schiesaro1.html">nomi</a> e <a href="schiesaro.png">facce</a>, presenta questioni di privacy trattandosi di un database pubblico e facilmente accessibile con foto di quasi tutta la comunità sns.
è abbastanza aggiornato, anche se non mancano le informazioni errate (per esempio quelle sugli orari della mensa). ###inserire tierlist/valutazione/altro###</p>
<p>dallo stesso sito sns si può accedere ai vari portali con login per studenti con le credenziali sns. 
il principale è <a href="https://sns.esse3.cineca.it/">sns.esse3.cineca.it</a>, comunemente noto come esse3 (da non confondere con <a href="https://www.trenord.it/linee-e-orari/circolazione/le-nostre-linee/saronno-milano-bovisa-milano-cadorna/?code=S3">la linea saronno-bovisa-cadorna</a>, <a href="https://groupprops.subwiki.org/wiki/Symmetric_group:S3">il più piccolo gruppo non abeliano</a> e <a href="https://it.webqc.org/lewis-structure-of-S3.html">una forma allotropica dello zolfo</a>), che è lo stesso portale che avete utilizzato per iscrivervi all'ammissione.
serve per tutto ciò che riguarda gli esami della scuola (per esempio prenotazione appelli, compilazione dei questionari di valutazione, presentazione dei piani di studio, valutazioni).
purtroppo, trattandosi di un portale pensato per università tradizionali, è poco flessibile e si adatta abbastanza male alle esigenze della sns: è comune dover chiedere chiarimenti inviando una mail a <a href="mailto:helpesse3@sns.it">helpesse3@sns.it</a> o andando direttamente in segreteria.
inoltre è abbastanza complicato da utilizzare con successo: a volte non è proprio accessibile, mentre quando lo è alcune infelici scelte grafiche rendono poco chiaro come visualizzare per esempio i giudizi dei colloqui. 
il fastidio generale che si prova quando si ha davanti la schermata di esse3 è solitamente amplificato dal fatto che le attività che si svolgono sul portale sono spesso abbastanza noiose e ripetitive e talvolta poco sensate (ad esempio i questionari di valutazione dei docenti per le idoneità di lingua, che non prevedono lezioni, non sono diversi da quelli per i corsi).</p>
<p>un altro portale con login sns è <a href="https://serse.sns.it">serse.sns.it</a>. quasi tutte le funzionalità di serse sono state spostate su esse3. rimane comunque il portale dove si viene reindirizzati se si chiede il cambio password su esse3, per esempio. serve principalmente per inviare ticket con richieste alla segreteria e contiene un link non funzionante a una rassegna stampa. tra l'altro per accedere a serse bisogna utilizzare un computer collegato alla rete sns (come quelli in carovana) oppure utilizzare la <a href="https://ict.sns.it/it/service/vpn">vpn</a>.
</p>
<p> <a href="https://biblio.sns.it/it">biblio.sns.it</a> è il sito della biblioteca (che probabilmente vi hanno già presentato bene). questo è veramente fatto bene e intuitivo, e può essere usato per tutti i possibili servizi legati alla biblioteca. l'unica nota è che alcuni dei servizi sono solamente accessibili dalla rete sns o con la <a href="https://ict.sns.it/it/service/vpn">vpn</a>.
</p>
<p>
  <a href="https://planning.sns.it">planning.sns.it</a> è invece il portale organizzativo con gli orari delle prenotazioni delle varie aule delle sedi della scuola (in particolare non dei collegi). <a href="https://planning.sns.it/aule/">easyroom</a> è il registro pubblico, mentre facendo il login su <a href="https://planning.sns.it/AgendaWeb/">agendaweb</a> si possono vedere gli orari delle proprie lezioni e si può prenotare un posto per alcune di queste (cosa che non ho mai visto fare). queste funzionalità sono anche coperte dall'applicazione <a href="https://play.google.com/store/apps/details?id=it.easystaff.sns&hl=it&pli=1"> mysns </a>.
</p>
<p>
  <a href="https://normale.ristocloud.it/">normale.ristocloud.it</a> è il sito della mensa. qui si può consultare il menu (con allergeni, ingredienti e valori nutrizionali). particolari le descrizioni degli ingredienti, talvolta piene di aneddoti o riferimenti a grandi opere della letteratura, talvolta più orientate verso il lato normativo. inoltre per chi vuole ricreare alcune delle più gustose ricette della mensa a casa propria (oppure nelle <a href="https://wiki.uz.sns.it/faedo/cucine">cucine del faedo</a>) spesso si trovano le dosi e le istruzioni per la preparazione. 
</p>
<p>
  <a href="https://spazi.sns.it">spazi.sns.it</a> è il sito per le prenotazioni della sns. può essere usato, dopo il login, per prenotare aule della carovana e delle altre sedi della scuola (anche se in generale il modo migliore probabilmente è sempre chiedere in portineria). gli spazi dei collegi sarebbero prenotabili dal sito, ma per il timpano è meglio usare <a href="https:aule.uz.sns.it">uz</a> (come vedremo dopo), per il faedo l'unico spazio prenotabile è quello all'ingresso davanti alla portineria e non so se si possa prenotare così, per il fermi ci sono spazi prenotabili ma non c'è (ancora) il collegio. 
  inoltre il sito è utile per prenotare i pasti in camera (in caso di malattia, al massimo 2 ore e mezza prima del pasto), i cestini (pasti da asporto che si possono ritirare da 15 minuti prima dell'apertura della mensa alla chiusura) e i pasti senza alcuni ingredienti (celiaci, vegetariani, vegani, senza lattosio o altro).
</p>
<p>
  <a href="https://ict.sns.it">ict.sns.it</a> è il sito dei servizi informatici di ateneo, che è utile perché spesso contiene le risposte a molte domande sui portali citati sopra e altre informazioni utili. è sicuramente un sito non troppo aggiornato con alcune pagine interessanti: segnalo in particolare un <a href="https://ict.sns.it/social/caffe-virtuale">caffè virtuale</a> con meet non funzionante.
</p>
<p>
  ci sono anche molti altri siti che hanno a che fare in un modo o nell'altro con la scuola: il portale alumni <a href="https://alumni.sns.it">alumni.sns.it</a> per esempio, ma anche <a href="https://associazionenormalisti.substack.com/">associazionenormalisti.substack.com</a>, il sito che ospita il mensile dell'associazione normalisti e tanti altri. in generale esistono davvero tante iniziative e opportunità che hanno a che fare con la sns, per cui vi consigliamo di guardare con attenzione il sito e le mail che arrivano sulle liste comuni, nel caso qualcosa possa interessarvi.
</p>
<h1 style="color:darkgreen; font-size:20px">siti unipi</h1>
<p>
  come per la sns <a href="https://www.unipi.it">www.unipi.it</a> è il sito principale, e come per la sns contiene essenzialmente solo informazioni pubbliche sull'università (come ad esempio i progetti di ricerca, le informazioni su orchestra, coro, CUS, i nomi dei rappresentanti). 
</p>
<p>
  come per la sns esiste un portale studenti quasi identico a esse3, cioè <a href="https://www.studenti.unipi.it">www.studenti.unipi.it</a>. il nome del sito è alice, da non confondere con <a href="https://it.wikipedia.org/wiki/Alice_(cantante)">carla bissi</a>, <a href="https://it.wikipedia.org/wiki/Alice_(Alice_nel_Paese_delle_Meraviglie)">una bambina molto curiosa</a> o <a href="https://it.wikipedia.org/wiki/Engraulis_encrasicolus>engraulis encrasicolus</a>. alice serve per pagare le tasse, consultare il piano di studio, accedere al libretto, fare la rinuncia agli studi. a differenza del portale esse3 per la scuola questo non permette di effettuare l'iscrizione agli appelli.
</p>
<p>
  il processo di iscrizione agli esami e di compilazione dei questionari si svolge su <a href="https://esami.unipi.it">esami.unipi.it</a>, la piattaforma valutami (per alcune persone da pronunciare /va.luˈta.mi/ e non /ˈva.lu.ta.mi/). valutami è un sito abbastanza brutto, e, proprio come esse3, serve per attività abbastanza noiose. inoltre capita frequentemente che qualche docente inserisca l'orario sbagliato per il proprio esame sulla piattaforma, cosa che aumenta la frustrazione se l'orario reale è dopo quello segnato.
</p>
<p>
  le indicazioni rilevanti per un corso si trovano solitamente sulle pagine personali di chi lo tiene, su microsoft teams usando il codice che viene fornito oppure su <a href="https://elearning.unipi.it">elearning.unipi.it</a>. il rapporto che si ha con la piattaforma elearning dipende in primo luogo dal modo in cui viene utilizzata per ciascun corso, ma sicuramente la sua tendenza a effettuare il logout al posto dell'utente appena possibile è universalmente negativa.
</p>
<p>
  come per la sns esiste un portale con gli orari delle lezioni, che per unipi è <a href="https://agendadidattica.unipi.it/">agendadidattica.unipi.it</a>. si può creare il proprio calendario con le lezioni che si intendono seguire. per qualche motivo agenda didattica è anche il posto da cui attivare il <a href="https://www.unipi.it/campus-e-servizi/servizi/assicurazione-e-assistenza-sanitaria-le-coperture-per-gli-studenti/assistenza-sanitaria-di-base-per-studenti-e-dottorandi-fuori-sede/">servizio di assistenza medica per fuori sede senza spostare il domicilio sanitario</a>.
</p>
<p>
  il sito con i programmi dei corsi nei vari anni e le informazioni su questi è invece <a href="https://unipi.coursecatalogue.cineca.it/">unipi.coursecatalogue.cineca.it</a>. si tratta di un sito abbastanza semplice da navigare senza funzionalità strane.
</p>
<p>
  ci sono tanti altri siti per servizi legati all'università. per esempio <a href="https://cli.unipi.it">cli.unipi.it</a> è il sito del centro linguistico, <a href="https://sba.unipi.it">sba.unipi.it</a> è il sito del sistema bibliotecario di ateneo. la cosa positiva è che per unipi esiste una <a href="https://www.unipi.it/images/pdf/publ/Guidacorretta_1Ago.pdf">guida pdf</a> ai servizi unipi, che è molto utile. se non dovesse bastare questa il portale <a href="https://unipiu.unipi.it/">unipiu.unipi.it</a> è praticamente un insieme di istruzioni per unipi.
</p>
<h1 style="color:violet; font-size:20px">uz</h1>
<p>
  <a href="https:/uz.sns.it">uz.sns.it</a> è la rete informatica studentesca di sns, che riunisce i computer dei collegi. il link rimanda a una wiki, che contiene informazioni su come usare uz, sui servizi della scuola e su altri elementi utili. la wiki contiene anche tante pagine che raccontano in qualche modo le attività studentesche della sns del passato. queste ultime, che sono spesso interessanti in un'ottica storica, talvolta divertenti, talvolta inopportune, tendono ad essere non particolarmente aggiornate e piene di inside jokes che hanno più o meno la mia età. oltre alla wiki esistono altri servizi sulla rete. in primo luogo <a href="aule.uz.sns.it">aule.uz.sns.it</a> permette di prenotare le aule del timpano. facendo un account uz si può accedere ai propri documenti da qualsiasi computer di qualsiasi collegio, si ha accesso a una cartella di file condivisi comuni per utenti di uz (che contiene per esempio vari libri e foto di eventi) si può modificare la wiki e si può creare un sito personale. 
  uz è gestito dalla comunità sns e non è un servizio istituzionale, e quindi esiste un gruppo di <a href="https://wiki.uz.sns.it/unified-zone/admin">admin</a> che gestisce la rete. è a qualche admin che bisogna scrivere per creare un account o per collaborare nella gestione di uz, cosa consigliata a causa della carenza di admin.
